# VO Deep Dive - Workshop: HTML met Bootstrap

## Webpagina bouwen over de Leeuw
We gaan samen een korte diepe duik nemen in het bouwen van websites. Hiervoor gebruiken we een taal die HTML heet.
We combineren HTML vandaag met Bootstrap, dat is een hulpmiddel om de vormgeving van de website makkelijker te maken.

Open het bestand voDeepDive.html en volg de instucties van de docent.




link naar repo


## Teksten voor de website:

- **titel 1:** De Leeuw, koning van het dierenrijk.
- **titel 2:** Wetenschappelijke naam: Panthera leo
- **titel 3:** Leeuwen in een groep
- **titel 4:** Waar leeft de leeuw?
- **titel 5:** Hoe jagen leeuwen?
- **titel 6:** Soorten leeuwen
- **titel 7:** Draagtijd van een leeuwin
- **titel 8:** VO-DeepDive, ROC Midden Nederland - ICT College


#### text 1:

```De leeuw is een roofdier uit de familie der katachtigen.
De grote manen van het mannetje geven het dier een imposant uiterlijk.
Hierdoor staat de leeuw bekend als 'de koning der dieren'.
```

#### text 2:

```
Leeftijd: 10 tot 15 jaar

Gewicht: M 150 - 240 kilo | V 120 - 185 kilo

Voeding: Vlees, vooral hoefdieren

Nakomelingen: 1 tot 6
```
#### text 3:

```
Een groep leeuwen heet een 'troep'. Vaak bestaat een troep uit één mannetje en een aantal leeuwinnen,
maar het komt ook vaak voor dat er meerdere mannetjes in een groep aanwezig zijn.
Dit zijn dan vaak broers of familie van elkaar. De leeuwinnen blijven hun hele leven in dezelfde troep.
Een leeuwenman mag, als hij op zijn sterkst is én als hij geluk heeft, een tijdje de 'leider' zijn van een troep.
Maar als hij ouder wordt, staat er vaak een jonger mannetje klaar om de groep over te nemen.				
```
#### text 3:

```
Het leefgebied van leeuwen bestaat uit open bossen, savannes en grasvlakten in Afrika.
Ze leven voornamelijk in Centraal- en Oost-Afrika. Hier is hij het grootste roofdier.
Dit geldt voor de Afrikaanse leeuw. In India komt de Aziatische of Perzische leeuw voor.				
```
#### text 4:

```
De brul van een leeuw kun je tot wel zeven kilometer verderop horen!				
```
#### text 5:

```
Leeuwen zien er altijd heel lui uit. Ze rusten soms wel 20 uur op een dag.
Toch is dat rusten heel belangrijk voor de leeuwen. Jagen kost heel veel energie.
Door hun energie te sparen, wordt de kans groter dat de jacht lukt en ze een prooi vangen.

Leeuwen zijn echte vleeseters. De leeuwinnen zorgen in de groep voor het eten.
De vrouwtjes werken goed samen tijdens het jagen. Vaak proberen ze stiekem om hun prooi heen te gaan
staan zonder dat de prooi het merkt. Ondanks dat de mannetjes niet mee gaan met de jacht mogen zij als
eerste eten. Daarna mogen de vrouwtjes eten en als laatste de jongen leeuwen. Een volwassen mannetje kan wel
dertig kilo vlees eten in één maaltijd! Dan zit hij ook wel voor 3 dagen vol. Als er heel veel prooien worden
gevangen, verstoppen, bewaken of begraven de leeuwen het vlees als voorraad voor dagen dat er weinig voedsel
is.
```
#### text 6:

```
Tegenwoordig bestaan er nog twee ondersoorten van de leeuw:
de Afrikaanse leeuw (Panthera leo leo) en de Perzische of Aziatische leeuw (Panthera leo persica).
De leeuw staat aan de top van de voedselpiramide. Dit betekent dat hij zo goed als geen vijanden
heeft.
De grootste vijand van de leeuw zijn wij, de mens!
```
#### text 7:

```
Leeuwinnen kunnen het hele jaar door welpen krijgen. De draagtijd van een leeuwin is ongeveer 3,5
maand.
Als de jongen geboren gaan worden, zoekt de leeuwin een rustig plekje op, weg van de groep.
Meestal worden er één tot zes welpen geboren. De oogjes zijn bij de geboorte nog dicht.
Na ongeveer elf dagen gaan die open en na vijftien dagen kunnen de welpen lopen. Als ze ongeveer
acht weken oud zijn,
gaat de moeder met haar jongen terug naar de groep. De jongen zijn ongeveer tot dat ze anderhalf
jaar oud zijn afhankelijk van de hele troep.

Leeuwinnen in een troep zorgen ook voor elkaars jongen. De mannetjes binnen een troep bemoeien zich
niet met de opvoeding,
maar beschermen de groep wel tegen indringers van buitenaf.
```
